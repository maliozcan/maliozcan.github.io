---
layout: post
title: "Blogumdaki İlk Yazım"
lang: tr
lang-ref: ilk-yazi
---

Bir süredir (en az bir beş yılı vardır) blog yazmak istiyordum. Hep de erteliyordum. Hatta [Github Pages][github-pages]'te [barındırdığım][repo] bu blogun ilk [commitini][commit-def] [iki buçuk yıl önce][ilk-commit] atmıştım. Ancak o zaman herhangi bir yazı yazmadığım için bunu yüksek lisansımın tez yazma aşamasında vakit öldürmek için[^1] yaptığımı varsayıyorum. Son aylarda da tekrar blog yazma isteğim artmıştı. Ancak blogumu çift dilli kullanabilmek istiyordum. Bunun için de vaktimin bir kısmını bloglamak için kullanacağım [Jekyll][jekyll]'a [çoklu dil desteğini][coklu-dil] eklemekle geçti. Aslında (uzun) bir süre Türkçe yazacağım için şimdilerde bu uğraşımın gereksiz olduğunu düşünüyorum. Bu aşamadan sonra bir konu bulup o konu üzerinde çalışmaya başlamıştım. Sonrasında da bir yazı çıkaracaktım yeterli motivasyonu bulamadım. Sonunda arada bir blog yazmaktan bahsettiğim bir arkadaşımın teşvikiyle bu ilk yazımı yazmaya başladım.

Blog yazmaktaki amacım, blogu bir çeşit günlük olarak kullanmak, tarihe not düşmektir. Bunun sayesinde ileriki zamanlarda geçmişte neyle ilgilendiğimi görebileceğim. Tabii yazılı iletişimimi kuvvetlendirmek de bu blogu açmaktaki nedenlerimden birisidir. Blogda yazacağım içeriklerin konusunu sınırlandırmamakla beraber daha çok yazılım, mühendislik vb. konularında yazacağım. 

Bundan sonraki yazım, oldukça uzun bir yazı serisinin başlangıcı olacak. Bu, [SICP][sicp]'yi okuyup aldığım notları ve problem çözümlerini paylaşacağım bir seri olacaktır. Görüşmek üzere.

[^1]: Bu yaptığımın pek anlamsız olduğunu söyleyemesem de burada şu [linki][eksi] vermek isterim.
[github-pages]: https://pages.github.com/
[repo]: https://github.com/maliozcan/maliozcan.github.io
[commit-def]: https://git-scm.com/docs/git-commit
[ilk-commit]: https://github.com/maliozcan/maliozcan.github.io/commit/ed444a921bd62e2070d70ff8c64feadd8a5a37e2
[jekyll]: https://jekyllrb.com/
[coklu-dil]: https://github.com/maliozcan/maliozcan.github.io/commit/b9a2e19d644c56f5bc147b247f43a0755b8c9246
[sicp]: https://mitpress.mit.edu/sites/default/files/sicp/index.html
[eksi]: https://eksisozluk.com/tez-yazmamak-icin-yapilan-anlamsiz-hareketler--2426803

